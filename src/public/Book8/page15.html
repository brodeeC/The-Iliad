<!DOCTYPE html>
<html lang="en">
<head>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Cardo:ital,wght@0,400;0,700;1,400&display=swap" rel="stylesheet">
    <meta charset="UTF-8">
    <meta name="viewport" content="width=device-width, initial-scale=1.0">
<title>The Iliad: Book 8, Lines: 356 - 380 </title>
<div class="header">The <em>Iliad </em>Book 8, Lines: 356 - 380</div>
    
        <style>
        body {
	    	font-family: "Cardo", serif;
			margin: 0;
			padding: 0;
			font-weight: 400;
			font-style: normal;
			background-color: #f4f4f4;
        }
        .container {
            width: 90%;
            margin: auto;
            padding: 40px;
            background: white;
            border-radius: 8px;
            box-shadow: 0 0 10px rgba(0, 0, 0, 0.1);
        }
        .header {
            text-align: center;
            font-size: 60px;
            margin-bottom: 40px;
        }
        .lineNumber {
            font-weight: bold;
            font-size: 36px;
        }
		.title {
            font-weight: bold;
            font-size: 42px;
            display: block;
            text-align: center;
            margin-bottom: 20px;
        }
        p {
            font-size: 36px;
            line-height: 1.6;
        }
        button {
            padding: 15px 30px;
            font-size: 30px;
            color: white;
            background-color: #007BFF;
            border: none;
            border-radius: 5px;
            cursor: pointer;
            margin: 10px;
        }
        button:hover {
            background-color: #0056b3;
        }
        .button-container {
            text-align: center;
            margin-top: 40px;
        }
		.expand-button {
            font-size: 20px;
            padding: 5px;
            margin-left: 10px;
        }
        .scholia {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		.comment {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		
	</style>
</head>
<body>
	<div class="container">

<p><span class = "lineNumber">8.356</span> &emsp;Ἕκτωρ Πριαμίδης , καὶ δὴ κακὰ πολλὰ ἔοργε:</p>

<p><span class = "lineNumber">8.357</span> &emsp;τὴν δ' αῦτε προσέειπε θεὰ γλαυκῶπις Ἀθήνη ,</p>

<p><span class = "lineNumber">8.358</span> &emsp;καὶ λίην οὗτός γε μένος θυμόν τ' ὀλέσειε</p>

<p><span class = "lineNumber">8.359</span> &emsp;χερσὶν ὑπ' Ἀργείων φθίμενος ἐν πατρίδι γαίῃ:</p>

<p><span class = "lineNumber">8.360</span> &emsp;ἀλλὰ πατὴρ οὑμὸς φρεσὶ μαίνεται οὐκ αγαθῇσι.</p>

<p><span class = "lineNumber">8.361</span> &emsp;σχέτλιος. αἰὲν ἀλιτρὸς. ἐμῶν μενέων ἀπερωεύς:<button class="expand-button" onclick="toggleContent('scholia8.361')">See Scholia</button></p>
<div class="scholia" id="scholia8.361"><p><em>Main scholia of the Venetus A manuscript</em></p>
<p><span class = "lineNumber">&emsp;σχέτλιος</span><button class="expand-button" onclick="toggleContent('comment8.361.1')">See Comment</button></p><div class="comment" id="comment8.361.1"><p>σημειοῦνται τινὲς ὅτι ἀντι τοῦ ἀγνώμων, οὐκ εν τῷ καθόλου δὲ ἀλλ' εἰς ταύτην μόνην ⁑</p></div></div>


<p><span class = "lineNumber">8.362</span> &emsp;οὐδέ τι τῶν μέμνηται. ὅ οἱ μάλα πολλάκις υἱὸν</p>

<p><span class = "lineNumber">8.363</span> &emsp;τειρόμενον σώεσκον ὑπ' Εὐρυσθῆος ἀέθλων:</p>

<p><span class = "lineNumber">8.364</span> &emsp;ἤτοι ὁ μὲν κλαίεσκε πρὸς οὐρανὸν. αὐτὰρ ἐμὲ Ζεὺς</p>

<p><span class = "lineNumber">8.365</span> &emsp;τῷ ἐπαλεξήσουσαν ἀπ' οὐρανόθεν προΐαλλεν:</p>

<p><span class = "lineNumber">8.366</span> &emsp;εἰ γὰρ ἐγὼ τάδε ῄδε' ἐνι φρεσὶ πευκαλίμῃσιν,</p>

<p><span class = "lineNumber">8.367</span> &emsp;εῦτέ μιν εἰς Ἀΐδαο πυλάρταο προύπεμψεν.<button class="expand-button" onclick="toggleContent('scholia8.367')">See Scholia</button></p>
<div class="scholia" id="scholia8.367"><p><em>Main scholia of the Venetus A manuscript</em></p>
<p><span class = "lineNumber">&emsp;πυλάρταο:</span><button class="expand-button" onclick="toggleContent('comment8.367.1')">See Comment</button></p><div class="comment" id="comment8.367.1"><p>ἰσχυρῶς συναρμόζοντος καὶ κλείοντος τὰς πύλας δια τὸ μηδένα ὑποστρέφειν ἐξ Άιδου ⁑</p></div></div>


<p><span class = "lineNumber">8.368</span> &emsp;ἐξ Ἐρέβευς ἄξοντα κύνα στυγεροῦ Ἀΐδαο .<button class="expand-button" onclick="toggleContent('scholia8.368')">See Scholia</button></p>
<div class="scholia" id="scholia8.368"><p><em>Main scholia of the Venetus A manuscript</em></p>
<p><span class = "lineNumber">&emsp;ἐξ Ἐρέβευς ἄξοντα κύνα στυγεροῦ Αϊδαο ⁚</span><button class="expand-button" onclick="toggleContent('comment8.368.1')">See Comment</button></p><div class="comment" id="comment8.368.1"><p>ὅτι τούτου μόνου τοῦ ἄθλου μέμνηται κατα τὸ ῥητὸν τινὲς ῆσαν: καὶ ὅτι κύνα μόνον λεγει Κέρβερον δὲ οὐκ ὀνομάζει ὡς οἱ νεώτεροι ἀπο δὲ τοῦ μείζονος ἄθλου πάντας δηλοῖ: οἶδεν δὲ τὸν κῦνα ἢ τὴν φύσιν αὐτοῦ: Πίνδαρος γοῦν ἑκατόν: Ἡσίοδος δὲ πεντήκοντα ἔχειν αὐτὸν κεφαλάς φησίν ⁑</p></div>
<p><span class = "lineNumber">&emsp;κύνα Ἅδου :</span><button class="expand-button" onclick="toggleContent('comment8.368.2')">See Comment</button></p><div class="comment" id="comment8.368.2"><p>τὸν Κέρβερον τελεσθέντων Ἡρακλέους ἄθλων ἐν μηνὶ καὶ ἐτησίων ὀκτὼ μὴ προσδεχόμενος Εὐρυσθεὺς τόν τε τὸν Αὐγαίου βοσκημάτων ἆθλον καὶ τὸν τῆς Ὕδρας ἐνδέκατον . ἐπέταξεν ἆθλον αὐτῶ τὸν Κέρβερον ἑξ Άιδου κομίζειν: εἶχεν δὲ οὕτως τρεῖς μὲν κυνῶν κεφαλὰς τὴν δὲ ουρὰν δράκοντος τὰ δὲ τοῦ νώτου παντοίων εἶχεν ὄφεων κεφαλὰς: μέλλον οὖν ἐπι τοῦτον ἀπιέναι: ῆλθεν πρὸς Εὔμολπον εἰς Ἐλευσῖνα βουλόμενος μυηθῆναι ἢν δὲ οὐκ ἐξὸν ξένοις τότε μυεῖσθαι ἐπειδή περ Θυέστης ὁ Πυλίου παῖς παραγενόμενος ἐμυεῖτο μὴ δυνάμενος οὖν ἰδεῖν τὰ μυστήρια ἐπεί περ οὐκ ἠγνίσθη εἰς τὸν τῶν Κενταύρων φόνον ἀγνισθεὶς ὑπο Εὐμόλπου , τότε ἐμυήθη καὶ παραγενόμενος ἐπι τὸ Τέναρον τῆς Λακωνικῆς ἀκρωτήριον οὖ τῆς Ἅιδου καταβάσεως στόμιον διὰ τούτου κατήει ὡς δὲ ἴδον αὐτὸν αἱ ψυχαὶ χωρὶς Μελεαγρου καὶ Μεδούσης τῆς Γοργώνος , εὐθὺς ἔφυγον ἐπι δὲ τὴν Γοργόνα, τὸ ξίφος ὡς ζῶσαν ἔλκει καὶ παρα Ερμοῦ μανθάνει ὅτι ἔστι κενὸν εἴδωλον πλησίον δὲ τῶν Ἅδου πυλῶν γινόμενος. Θησέα ἐγείρει καθήμενον ἐπι ακινήτου θρόνου: ὁμοίως δὲ καὶ Πειρίθουν ἠβουλήθη καὶ τῆς γῆς πολὺ σειομένης οὐκ ηδυνήθη. ἀπεκύλησε δὲ καὶ τὸν Ἀσκαλάφου πέτρον βουλόμενος δὲ αἷμα ταῖς ψυχαῖς παραθέσθαι, μίαν τῶν Ἅδου βοῶν ἀπέσφαξεν ⁑</p></div></div>


<p><span class = "lineNumber">8.369</span> &emsp;οὐκ ἂν ὑπεξέφυγε, Στυγὸς ὕδατος αἰπὰ ῥέεθρα:<button class="expand-button" onclick="toggleContent('scholia8.369')">See Scholia</button></p>
<div class="scholia" id="scholia8.369"><p><em>Main scholia of the Venetus A manuscript</em></p>
<p><span class = "lineNumber">&emsp;Στυγὸς ὕδατος:</span><button class="expand-button" onclick="toggleContent('comment8.369.1')">See Comment</button></p><div class="comment" id="comment8.369.1"><p>Στὺξ μια τῶν Ωκεανοῦ θυγατέρων ἣν ὁ Ζεὺς φρικωδέστατον όρκον τῶν θεῶν ἐποίησεν τιμήσας αὐτὴν ὡς φησὶν Ἡσίοδος ἐν ἔστιν δὲ καὶ κρίνη ἐν Άδου ⁑</p></div></div>


<p><span class = "lineNumber">8.370</span> &emsp;νῦν δ' ἐμὲ μὲν στυγέει. Θέτιδος δ' ἐξήνυσε βουλάς:</p>

<p><span class = "lineNumber">8.371</span> &emsp;ἥ οἱ γούνατ' ἔκυσσε, καὶ ἔλλαβε χειρὶ γενείου<button class="expand-button" onclick="toggleContent('scholia8.371')">See Scholia</button></p>
<div class="scholia" id="scholia8.371"><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment8.371.1')">See Comment</button></p><div class="comment" id="comment8.371.1"><p>ουδὲ παρὰ Ζηνοδότω ῆσαν ⁑</p></div></div>


<p><span class = "lineNumber">8.372</span> &emsp;λισσομένη τιμῆσαι Ἀχιλλῆα πτολίπορθον:</p>

<p><span class = "lineNumber">8.373</span> &emsp;ἔσται μὰν, ὅτ' ὰν αὖτε φίλην γλαυκώπιδα εἴπῃ:<button class="expand-button" onclick="toggleContent('scholia8.373')">See Scholia</button></p>
<div class="scholia" id="scholia8.373"><p><em>Main scholia of the Venetus A manuscript</em></p>
<p><span class = "lineNumber">&emsp;ἔσται μὰν,</span><button class="expand-button" onclick="toggleContent('comment8.373.1')">See Comment</button></p><div class="comment" id="comment8.373.1"><p>προς τὸ τῆς ἑρμηνείας ἴδιον ὡς ἐκεῖ ἔσσεται ῆμαρ ὅτ αν ποτ' ὀλώλη Ἴλιος ἰρὴ ἀντι τοῦ ὅτε ολεῖται ⁑</p></div></div>


<p><span class = "lineNumber">8.374</span> &emsp;ἀλλὰ συ μὲν νῦν νῶϊν ἐπέντυε μώνυχας ἵ̈ππους</p>

<p><span class = "lineNumber">8.375</span> &emsp;ὄφρ' ἂν ἐγὼ καταδῦσα Διὸς δόμον αἰγιόχοιο:</p>

<p><span class = "lineNumber">8.376</span> &emsp;τεύχεσιν ἐς πόλεμον θωρήξομαι. ὄφρα ἴ̈δωμαι.<button class="expand-button" onclick="toggleContent('scholia8.376')">See Scholia</button></p>
<div class="scholia" id="scholia8.376"><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment8.376.1')">See Comment</button></p><div class="comment" id="comment8.376.1"><p>γράφεται ΐδωμεν</p></div></div>


<p><span class = "lineNumber">8.377</span> &emsp;εἰ νῶϊ Πριάμοιο πάϊς κορυθαίολος Ἕκτωρ<button class="expand-button" onclick="toggleContent('scholia8.377')">See Scholia</button></p>
<div class="scholia" id="scholia8.377"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment8.377.1')">See Comment</button></p><div class="comment" id="comment8.377.1"><p>ἀντὶ ἡμῶν</p></div><p><em>Main scholia of the Venetus A manuscript</em></p>
<p><span class = "lineNumber">&emsp;εἰ νῶϊ</span><button class="expand-button" onclick="toggleContent('comment8.377.2')">See Comment</button></p><div class="comment" id="comment8.377.2"><p>ὅτι Ζηνόδοτος γράφει σὺν τῷ ν νῶϊν τοῦτο δὲ τίθεται ἀντι τοῦ ἡμῖν ἡ ἡμῶν οὐδέτερον δὲ ἁρμόζει τὸ γὰρ νῶϊ ἐστὶν ἢ ἡμεῖς ἢ ἡμᾶς ⁑</p></div></div>


<p><span class = "lineNumber">8.378</span> &emsp;γηθήσει προφανέντε ἀνὰ πτολέμοιο γεφύρας:<button class="expand-button" onclick="toggleContent('scholia8.378')">See Scholia</button></p>
<div class="scholia" id="scholia8.378"><p><em>Main scholia of the Venetus A manuscript</em></p>
<p><span class = "lineNumber">&emsp;ρηθήσει προφανείσα :</span><button class="expand-button" onclick="toggleContent('comment8.378.1')">See Comment</button></p><div class="comment" id="comment8.378.1"><p>Ἀρίσταρχος προφανέντες ὡς πληγέντε κεραυνῷ δυϊκῶς. ὁ δε Ζηνόδοτος γηθήσει προφανείσας ἰδὼν ἐς δοῦπον ἀκόντων συστέλλων τὴν τελευταίαν παροξυτόνως προφερόμενος μετ εκτάσεως τοῦ α ἔστι δὲ ἄκρατον Δόριον σπάνιον δὲ τῷ τοιούτῳ παρα τῷ ποιητῇ ⁑</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment8.378.2')">See Comment</button></p><div class="comment" id="comment8.378.2"><p>γράφεται προφανεῖσα</p></div></div>


<p><span class = "lineNumber">8.379</span> &emsp;ἦ τις καὶ Τρώων . κορέει κύνας ἠδ' οἰωνοὺς<button class="expand-button" onclick="toggleContent('scholia8.379')">See Scholia</button></p>
<div class="scholia" id="scholia8.379"><p><em>Main scholia of the Venetus A manuscript</em></p>
<p><span class = "lineNumber">&emsp;ἥ τις καὶ Τρώων :</span><button class="expand-button" onclick="toggleContent('comment8.379.1')">See Comment</button></p><div class="comment" id="comment8.379.1"><p>περισπαστέον τὸν η σύνδεσμον ἵνα διαπορητικὸς γένηται. καὶ βεβαιωτικὸς δὲ ἦ περισπασθήσεται:</p></div></div>


<p><span class = "lineNumber">8.380</span> &emsp;δημῷ καὶ σάρκεσσι, πεσὼν ἐπι νηυσὶν Ἀχαιῶν :</p>

	<button onclick="window.location.href='/The-Iliad/serve/8/14'">Previous Page</button>
	<button onclick="window.location.href='/The-Iliiad/serve/8/16'">Next Page</button>
	<button onclick="window.location.href='/The-Iliad/home'">Home</button>
    </div>
<script>
        function toggleContent(id) {
            var element = document.getElementById(id);
            if (element.style.display === "none" || element.style.display === "") {
                element.style.display = "block";
            } else {
                element.style.display = "none";
            }
        }
    </script>
</body>
</html>