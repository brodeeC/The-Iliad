<!DOCTYPE html>
<html lang="en">
<head>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Cardo:ital,wght@0,400;0,700;1,400&display=swap" rel="stylesheet">
    <meta charset="UTF-8">
    <meta name="viewport" content="width=device-width, initial-scale=1.0">
<title>The Iliad: Book 18, Lines: 576 - 600 </title>
<div class="header">The <em>Iliad </em>Book 18, Lines: 576 - 600</div>
    
        <style>
        body {
	    	font-family: "Cardo", serif;
			margin: 0;
			padding: 0;
			font-weight: 400;
			font-style: normal;
			background-color: #f4f4f4;
        }
        .container {
            width: 90%;
            margin: auto;
            padding: 40px;
            background: white;
            border-radius: 8px;
            box-shadow: 0 0 10px rgba(0, 0, 0, 0.1);
        }
        .header {
            text-align: center;
            font-size: 60px;
            margin-bottom: 40px;
        }
        .lineNumber {
            font-weight: bold;
            font-size: 36px;
        }
		.title {
            font-weight: bold;
            font-size: 42px;
            display: block;
            text-align: center;
            margin-bottom: 20px;
        }
        p {
            font-size: 36px;
            line-height: 1.6;
        }
        button {
            padding: 15px 30px;
            font-size: 30px;
            color: white;
            background-color: #007BFF;
            border: none;
            border-radius: 5px;
            cursor: pointer;
            margin: 10px;
        }
        button:hover {
            background-color: #0056b3;
        }
        .button-container {
            text-align: center;
            margin-top: 40px;
        }
		.expand-button {
            font-size: 20px;
            padding: 5px;
            margin-left: 10px;
        }
        .scholia {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		.comment {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		
	</style>
</head>
<body>
	<div class="container">

<p><span class = "lineNumber">18.576</span> &emsp;πὰρ ποταμὸν κελάδοντα, παρα ῥοδανὸν δονακῆα:<button class="expand-button" onclick="toggleContent('scholia18.576')">See Scholia</button></p>
<div class="scholia" id="scholia18.576"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.576.1')">See Comment</button></p><div class="comment" id="comment18.576.1"><p>ἐν ἄλλῳ ραδαλὸν</p></div><p><em>Main scholia of the Venetus A manuscript</em></p>
<p><span class = "lineNumber">&emsp;παρ' ποταμὸν κελάδοντα⁚</span><button class="expand-button" onclick="toggleContent('comment18.576.2')">See Comment</button></p><div class="comment" id="comment18.576.2"><p>παρα Ζηνοδότῳ διὰ ῥαδαλόν . ὁ δὲ Ἀριστοφάνης παρα ραδηλλόν : ῥαδαλὸν δὲ ακουστέον τὸν εὐκράδαντον δι ὕψος φησὶ δὲ Διονύσιος γράφεσθαι καὶ δονακῆεν κατὰ τὸ οὐδέτερον ὡς καὶ τὸν πευκῶνα πευκᾶεν ⁑</p></div></div>


<p><span class = "lineNumber">18.577</span> &emsp;χρύσειοι δὲ νομῆες ἅμ' ἐστιχόωντο βόεσσι</p>

<p><span class = "lineNumber">18.578</span> &emsp;τέσσαρες. ἐννέα δέ σφι κύνες πόδας ἀργοὶ έποντο:</p>

<p><span class = "lineNumber">18.579</span> &emsp;σμερδαλέω δὲ λέοντε δύ' ἐν πρώτοισι βόεσσι<button class="expand-button" onclick="toggleContent('scholia18.579')">See Scholia</button></p>
<div class="scholia" id="scholia18.579"><p><em>Main scholia of the Venetus A manuscript</em></p>
<p><span class = "lineNumber">&emsp;σμερδαλέω. δὲ λέοντε:</span><button class="expand-button" onclick="toggleContent('comment18.579.1')">See Comment</button></p><div class="comment" id="comment18.579.1"><p>ἐν τῆ ἑτέρᾳ τῶν Ἀριστάρχου δύο πρώτῃσι βόεσσι : παρα δε Ζηνοδότῳ κυάνεον δὲ λέοντε ⁑</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.579.2')">See Comment</button></p><div class="comment" id="comment18.579.2"><p>δύο πρωτησι ἐν τῇ ἑτερα τῶν Ἀριστάρχου ⁚</p></div></div>


<p><span class = "lineNumber">18.580</span> &emsp;ταῦρον ἐρύγμηλον ἐχέτην: ὃ δὲ μακρὰ μεμυκὼς<button class="expand-button" onclick="toggleContent('scholia18.580')">See Scholia</button></p>
<div class="scholia" id="scholia18.580"><p><em>Main scholia of the Venetus A manuscript</em></p>
<p><span class = "lineNumber">&emsp;ταῦρον ἐρύγμηλον</span><button class="expand-button" onclick="toggleContent('comment18.580.1')">See Comment</button></p><div class="comment" id="comment18.580.1"><p>ὡς βέβηλον τὰ γὰρ δια τοῦ ἥλου ὑπερ δύο συλλαβὰς προσηγορικὰ ἢ κύρια προπαροξύνεσθαι θέλει κάμηλος καὶ φάσηλος Στύμφηλον ἔχει θηλυκοῦ σιγηλός υψηλός ἀπατηλός : μὴ ούτως δὲ ἔχοντα βαρύνεσθαι βέβηλος κίβδηλος κάπηλος : εἰ δὴ καὶ τὸ ερυγμηλος οὐκ έχει θηλυκον δηλονότι ὓγιῶς βαρυτονηθήσεται καὶ οὐ δεόντως αὐτῷ Τυραννίων ὀξύνει: ἐγένετο δὲ παρα τὸ ἐρύγω ἔνθεν παρατατικὸς ἤρυγεν ἑλκόμενος Ἔλικωνιον : ἐρυγηλος . καὶ ἐν πλεονασμῷ τοῦ μ ἐρυγμηλος ⁑</p></div></div>


<p><span class = "lineNumber">18.581</span> &emsp;ἕλκετο. τὸν δὲ κύνες μετεκΐαθον ἠδ' αἰζηοί:<button class="expand-button" onclick="toggleContent('scholia18.581')">See Scholia</button></p>
<div class="scholia" id="scholia18.581"><p><em>Main scholia of the Venetus A manuscript</em></p>
<p><span class = "lineNumber">&emsp;ἕλκετο τὸν δὲ κύνες,</span><button class="expand-button" onclick="toggleContent('comment18.581.1')">See Comment</button></p><div class="comment" id="comment18.581.1"><p>παρα Ζηνοδότῳ τοὺς δὲ κύνες μετεκίαθον τοὺς λέοντας τὸ δὲ ἕλκετο χωρὶς τοῦ ϊ ⁑</p></div></div>


<p><span class = "lineNumber">18.582</span> &emsp;τὼ μὲν ἀναρήξαντε βοὸς μεγάλοιο βοείην.</p>

<p><span class = "lineNumber">18.583</span> &emsp;ἔγκατα καὶ μέλαν αἷμα λαφύσσετον: οἳ δὲ νομῆες<button class="expand-button" onclick="toggleContent('scholia18.583')">See Scholia</button></p>
<div class="scholia" id="scholia18.583"><p><em>Main scholia of the Venetus A manuscript</em></p>
<p><span class = "lineNumber">&emsp;ἔγκατα καὶ μέλαν αἷμα⁚</span><button class="expand-button" onclick="toggleContent('comment18.583.1')">See Comment</button></p><div class="comment" id="comment18.583.1"><p>ὅτι χρόνος ήλλακται: τὸ γὰρ λαφύσσετον λαφύσσουσιν, παρείληπται ὅμοιον τῷ λαοῦ ἀποτμήξαντε διώκετον ⁑</p></div></div>


<p><span class = "lineNumber">18.584</span> &emsp;αυτως ἐνδίεσαν ταχέας κύνας ὀτρύνοντες.<button class="expand-button" onclick="toggleContent('scholia18.584')">See Scholia</button></p>
<div class="scholia" id="scholia18.584"><p><em>Main scholia of the Venetus A manuscript</em></p>
<p><span class = "lineNumber">&emsp;αὔτως ἐνδίεσαν⁚</span><button class="expand-button" onclick="toggleContent('comment18.584.1')">See Comment</button></p><div class="comment" id="comment18.584.1"><p>ὅτι Ζηνόδοτος γράφει οὕτως οὐ νοήσας ὅτι τὸ αύτως ἐστι κενῶς καὶ προς οὐδὲν, δια τὸ είδωλα εῖναι: τὸ δε ἐνδίεσαν παρα τὸ δίεσθαι ὅ εστι διώκεσθαι σημαινει δὲ τὸ ἐπώτρυνον εἴρηται δὲ ὅτι κλισις ἐστι τοῦ δίημι τὸ ἐνδίησαν καὶ οὐ προσεκτέον τῷ Ἀσκαλωνίτῃ δασύνοντι τὼ ϊ καὶ πλεονασμὸν τοῦ ϊ δεχομένῳ ⁑</p></div></div>


<p><span class = "lineNumber">18.585</span> &emsp;οἱ δ' ήτοι δακέειν μὲν ἀπετρωπῶντο λεόντων:</p>

<p><span class = "lineNumber">18.586</span> &emsp;ἱ̈στάμενοι δὲ μάλ' ἐγγὺς. ὑλάκτεον: ἔκ τ' ἀλέοντο:</p>

<p><span class = "lineNumber">18.587</span> &emsp;ὲν δὲ νομὸν ποίησε περικλυτὸς ἀμφιγυήεις</p>

<p><span class = "lineNumber">18.588</span> &emsp;ἐν καλῇ βήσσῃ μέγαν. οἰῶν ἀργεννάων:</p>

<p><span class = "lineNumber">18.589</span> &emsp;σταθμούς τε. κλισίας τε κατηρεφέας. ἰδὲ σηκούς:<button class="expand-button" onclick="toggleContent('scholia18.589')">See Scholia</button></p>
<div class="scholia" id="scholia18.589"><p><em>Main scholia of the Venetus A manuscript</em></p>
<p><span class = "lineNumber">&emsp;‡ σταθμούς τε κλισίας τε⁚</span><button class="expand-button" onclick="toggleContent('comment18.589.1')">See Comment</button></p><div class="comment" id="comment18.589.1"><p>τὰς κατ αγροὺς στάσεις τῶν θρεμμάτων ἐνθά κεν ᾧ παρα σταθμῶ ρυτῆρα γενέσθαι καὶ παρα σταθμὸν μεγάροιο : κλισίας δὲ τὰς τῶν ποιμένων οικίας καὶ σηκοὺς ἔνθα κοιμῶνται τὰ θρέμματα:</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.589.2')">See Comment</button></p><div class="comment" id="comment18.589.2"><p>ὅτι σταθμούς τὰς κατ αγρον βοοστάσεις ⁑</p></div></div>


<p><span class = "lineNumber">18.590</span> &emsp;ὲν δὲ χορὸν ποίκιλλε περικλυτὸς ἀμφιγυήεις<button class="expand-button" onclick="toggleContent('scholia18.590')">See Scholia</button></p>
<div class="scholia" id="scholia18.590"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.590.1')">See Comment</button></p><div class="comment" id="comment18.590.1"><p>τὸν τόπον χορὸν εἴρηκε οὐ το σύστημα τῶν χωρευόντων ⁚</p></div><p><em>Main scholia of the Venetus A manuscript</em></p>
<p><span class = "lineNumber">&emsp;εν δε χορὸν ποίκιλλε⁚</span><button class="expand-button" onclick="toggleContent('comment18.590.2')">See Comment</button></p><div class="comment" id="comment18.590.2"><p>ἐγκατεσκευασεν δὲ ἐπιμελῶς ὁ Ηφαιστος καὶ χορὸν ὁμοίαν τάξιν έχοντα χορευόντων τὸ ὑπο Δαιάλου τοῦ μηχανικοῦ κατασκευασθέντι Ἀριάδνῃ ἐν Κνώσσῳ πόλει τῆς Κρήτης ἱστόρηται γὰρ ὅτι Θησέα παραγενόμενον ἐξ Αφιδνῶν εἰς τὰς Ἀθήνας νεωστὶ καταλαβόντα δὲ τὸν δασμὸν οι Αθηναίοι τοῦτον ἐπι τῷ δεδολοφονηκέναι Ἀνδρόγεον τὸν παῖδα Μίνωος αγωνιζόμενον καὶ νικῶντα παρ αυτοῖς τὰ Παναθήναια. ἑκόντα οὖν φασὶν αὐτὸν συγκαταλέξαι τοῖς ἀπιοῦσι καὶ γενόμενον εἰς Κρητην ἡδέως ὀφθῆναι φασὶν ὑπο Ἀρίαδνης τῆς τοῦ Μίνως θυγατρὸς καὶ δια τοῦτο τέχνη Δαιδάλου σωθῆναι τρόπῳ τοιῷδε μιτῷ ἀγαθίδα ἔδωκε Δαίδαλος τῇ Ἀρίαδνῃ εἰπὼν δοῦναι τῷ Θησεῖ ὅπως τὴν ἀρχὴν ἐξάψας τῆς εἰσόδου τῆς αγαθίδος οὕτως ἀνελὼν αὐτὴν εἰσέλθοι εἴς τὸν λαβύρινθον καὶ περιγενόμενος τοῦ θηρίου πάλιν ἔχοι ῥαδίαν καὶ εὑρετὸν αὐτῷ τὴν ἔξοδον τοῦ λαβυρῖνθου ποικίλως ἐπιπεπλεγμένας ἔχοντος τὰς εἰσόδους ἐξελθὼν δὲ μετα τὸ νικῆσαι ὁ Θησεὺς μετα τῶν ηϊθεων καὶ παρθένων χορὸν τοιουτον ἔπλεκε ἐν κύκλῳ τοῖς θεοῖς ὁποία καὶ ἡ τοῦ λαβυρίνθου εἴσοδός τε καὶ ἔξοδος αὐτῷ εγεγόνει τῆς δὴ χορείας τὴν ἐμπειρίαν ὁ Δαίδαλος αὐτοῖς ὑποδείξας ἐποίησεν ⁑</p></div></div>


<p><span class = "lineNumber">18.591</span> &emsp;τῷ ΐκελον. οἷόν ποτ' ἐνι Κνωσῷ εὐρείῃ<button class="expand-button" onclick="toggleContent('scholia18.591')">See Scholia</button></p>
<div class="scholia" id="scholia18.591"><p><em>Main scholia of the Venetus A manuscript</em></p>
<p><span class = "lineNumber">&emsp;τῷ ΐκελον</span><button class="expand-button" onclick="toggleContent('comment18.591.1')">See Comment</button></p><div class="comment" id="comment18.591.1"><p>διασταλτέον μετα τὸ εἴκελον τὸ δὲ εξῆς δασεως ἀναγνωστεον ὥσπερ ἡ τριβὴ ἔχει τούτῳ γὰρ παραπλήσιον φησι τὸν Ἡφαιστον πεποιηκέναι: οἷον Δαίδαλος ἐν Κνωσῷ Ἀριαδνῃ κατεκευασεν . ὑπολαβόντες δέ τινες δύσφημον εἶναι, μᾶλλον δὲ ἀπρεπὲς Ἥφαιστον μιμητὴν γίνεσθαι τῶν Δαιδαλου εργων καὶ λέγεσθαι τοῦτο ὑπο Ὁμηρου μᾶλλον γὰρ ἂν ηύξησε τὸ εργον ἡ περὶ Δαιδαλου διαλεγόμενος ἔλεγεν οὕτως αὐτὸν πεποιηκέναι ὡς Ἥφαιστος ἐποίει δια τοῦτο ἀφ ετέρας ἀρχῆς ἀξιοῦσιν ἀναγινώσκειν τῷ ΐκελον. οἷον ποτὲ ἐνι Κνωσῷ καὶ ψιλῶς ἀναγινώσκουσιν, ἵν ᾖ ὁ λόγος τούτῳ παραπλησιον μόνον ἐν Κνωσῷ ποτὲ Δαίδαλος ἐποίησεν Ἀριάδνῃ . καὶ οιήσεταί τις τοῦτο μᾶλλον ἐμφαίνειν τὴν καλλιεργίαν τοῦ θεοῦ εἴ γε μόνον παρ' ἀνθρώποις ἓν παραπλησιον ἐγένετο καὶ τοῦ δ' ὑπο Δαιδαλου τοῦ διαβοήτου: γελοιως δὲ εχει ἡ ἐπίνοια οὔτε γὰρ ἀπρεπὲς τὸν θεὸν ἀνθρώπου μιμητὴν γενέσθαι μαλλον δὲ καὶ πρεπωδεστερα τὰ έργα ἀπο τῶν ἀρχαιοτέρων γίνεσθαι καὶ μάλιστα ὅτ ἂν ᾖ ἐπιτετευγμένα: ἄλλως τε οὐδε ὁ ποιητὴς τοῦτο λέγει: ἀλλ ἁπλῶς ταῦτα ὅμοια εῖναι οὐ τὸ ἕτερον τοῦ ετέρου μίμημα: εἰ δὲ καὶ τὴν σύγκρισιν ταύτην ἀσεβῆ δόξουσιν εῖναι: ῥητέον τὸ πολλοῖς ἤδη εἰρημένον ὅτι ἀπο τῶν ἐν όψει καὶ γινωσκομένων τὰ ἀφανῆ καὶ ἄγνωστα παριστᾶσιν οἱ τοῖς παραδείγμασι χρώμενοι: Ἡφαίστου μὲν γὰρ ἔργον οὐδεὶς ἴδεν πώποτε Δαιδάλου δὲ πολλοὺς πολλὰ εἰκὸς ἑωρακέναι καὶ ταχα ὅμοιόν τι εἶχεν ἡ κατασκευὴ ὅτι ἐξ ήθεον καὶ παρθένων ἢ ὅτι ὀθόνας εἶχον καὶ στεφανας ⁑</p></div></div>


<p><span class = "lineNumber">18.592</span> &emsp;Δαίδαλος ἤσκησεν καλλιπλοκάμῳ Ἀριάδνῃ :<button class="expand-button" onclick="toggleContent('scholia18.592')">See Scholia</button></p>
<div class="scholia" id="scholia18.592"><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.592.1')">See Comment</button></p><div class="comment" id="comment18.592.1"><p>παρα Ζηνοδότῳ Αριηδῃ</p></div></div>


<p><span class = "lineNumber">18.593</span> &emsp;ἔνθα μὲν ἠΐθεοι καὶ παρθένοι ἀλφεσίβοιαι<button class="expand-button" onclick="toggleContent('scholia18.593')">See Scholia</button></p>
<div class="scholia" id="scholia18.593"><p><em>Main scholia of the Venetus A manuscript</em></p>
<p><span class = "lineNumber">&emsp;ἀμφεσίβοιαι</span><button class="expand-button" onclick="toggleContent('comment18.593.1')">See Comment</button></p><div class="comment" id="comment18.593.1"><p>ἔντιμοι καὶ δια τὴν ευμορφίαν βόας εὑρίσκουσαι ἕδνα θρέμματα γὰρ τὸ παλαιὸν ἐδίδοτο προ γαμων δῶρα. ὠνόμασται δὲ ἀπο μέρους ἐπειδὴ ἔντιμοι τὸ παλαιὸν οἱ βόες . ἄλφειν γὰρ τὸ εὑρίσκειν καὶ ἄλφη ἡ τιμή καὶ ἄλφα τὸ στοιχεῖον ὅτι εὑρέθη προ τῶν αλλων ⁑</p></div></div>


<p><span class = "lineNumber">18.594</span> &emsp;ὀρχεῦντ', ἀλλήλων ἐπι καρπῷ χεῖρας ἔχοντες:<button class="expand-button" onclick="toggleContent('scholia18.594')">See Scholia</button></p>
<div class="scholia" id="scholia18.594"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.594.1')">See Comment</button></p><div class="comment" id="comment18.594.1"><p>κατ επικράτειαν τοῦ αρσενικος :⁚</p></div></div>


<p><span class = "lineNumber">18.595</span> &emsp;τῶν δ' αἱ μὲν λεπτὰς ὀθόνας ἔχον. οἱ δὲ χιτῶνας<button class="expand-button" onclick="toggleContent('scholia18.595')">See Scholia</button></p>
<div class="scholia" id="scholia18.595"><p><em>Main scholia of the Venetus A manuscript</em></p>
<p><span class = "lineNumber">&emsp;τῶν δ' ἐμὲν λεπτὰς ὁθόνας ⁚</span><button class="expand-button" onclick="toggleContent('comment18.595.1')">See Comment</button></p><div class="comment" id="comment18.595.1"><p>ὁθωνας ἐνδυτηρίους τόπος παρα τὸ εσθος εσθόνη τίς οῦσα. ἡ διπλῆ δὲ ὅτι συνήθως προς τὸ δεύτερον πρότερον ἀπήντηκεν⁚</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.595.2')">See Comment</button></p><div class="comment" id="comment18.595.2"><p>ἐν ἄλλῳ καλὰς οθόνας ⁑⁑</p></div></div>


<p><span class = "lineNumber">18.596</span> &emsp;εἵατ' ἐϋννήτους. ῆκα, στίλβοντας ἐλαίῳ:<button class="expand-button" onclick="toggleContent('scholia18.596')">See Scholia</button></p>
<div class="scholia" id="scholia18.596"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment18.596.1')">See Comment</button></p><div class="comment" id="comment18.596.1"><p>ἐλλείπει τὸ ὡς ⁑</p></div></div>


<p><span class = "lineNumber">18.597</span> &emsp;καί ῥ' αἱ μὲν καλὰς στεφάνας ἔχον. οἱ δὲ μαχαίρας<button class="expand-button" onclick="toggleContent('scholia18.597')">See Scholia</button></p>
<div class="scholia" id="scholia18.597"><p><em>Main scholia of the Venetus A manuscript</em></p>
<p><span class = "lineNumber">&emsp;καί ρ' αἱ μὲν:</span><button class="expand-button" onclick="toggleContent('comment18.597.1')">See Comment</button></p><div class="comment" id="comment18.597.1"><p>ἀθετοῦνται οἱ δύο ὅτι οὐδέποτε μάχαιραν εῖπε τὸ ξίφος. ἄλλως τε καὶ οὐ πρέπον χορεύοντας μαχαίρας ἔχειν: οὔτοι δε οὐδὲ παρα Ἀριστοφάνει ῆσαν ⁑</p></div></div>


<p><span class = "lineNumber">18.598</span> &emsp;εἶχον χρυσείας. ἐξ ἀργυρέων τελαμώνων:</p>

<p><span class = "lineNumber">18.599</span> &emsp;οἱ δ' ὁτὲ μὲν θρέξασκον ἐπισταμένοισι πόδεσσι</p>

<p><span class = "lineNumber">18.600</span> &emsp;ῥεῖα μάλ', ὡς ὅτε τις τροχὸν άρμενον ἐν παλάμῃσιν<button class="expand-button" onclick="toggleContent('scholia18.600')">See Scholia</button></p>
<div class="scholia" id="scholia18.600"><p><em>Main scholia of the Venetus A manuscript</em></p>
<p><span class = "lineNumber">&emsp;ὡς ὅτε τίς τροχὸν άρμενον:</span><button class="expand-button" onclick="toggleContent('comment18.600.1')">See Comment</button></p><div class="comment" id="comment18.600.1"><p>δια τῆς τοῦ τροχοῦ παραβολῆς ἐγκύκλιον αὐτῶν τὴν πορειαν ὑφιστᾶ, ἄρμενον δὲ εὐ ηρμοσμένον πάντοθεν ⁑</p></div></div>


	<button onclick="window.location.href='/18/23'">Previous Page</button>
	<button onclick="window.location.href='/18/25'">Next Page</button>
	<button onclick="window.location.href='/'">Home</button>
    </div>
<script>
        function toggleContent(id) {
            var element = document.getElementById(id);
            if (element.style.display === "none" || element.style.display === "") {
                element.style.display = "block";
            } else {
                element.style.display = "none";
            }
        }
    </script>
</body>
</html>