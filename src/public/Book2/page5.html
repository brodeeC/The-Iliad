<!DOCTYPE html>
<html lang="en">
<head>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Cardo:ital,wght@0,400;0,700;1,400&display=swap" rel="stylesheet">
    <meta charset="UTF-8">
    <meta name="viewport" content="width=device-width, initial-scale=1.0">
<title>The Iliad: Book 2, Lines: 100 - 124 </title>
<div class="header">The <i>Iliad </i>Book 2, Lines: 100 - 124</div>
    
        <style>
        body {
	    	font-family: "Cardo", serif;
			margin: 0;
			padding: 0;
			font-weight: 400;
			font-style: normal;
			background-color: #f4f4f4;
        }
        .container {
            width: 90%;
            margin: auto;
            padding: 40px;
            background: white;
            border-radius: 8px;
            box-shadow: 0 0 10px rgba(0, 0, 0, 0.1);
        }
        .header {
            text-align: center;
            font-size: 60px;
            margin-bottom: 40px;
        }
        .lineNumber {
            font-weight: bold;
            font-size: 36px;
        }
		.title {
            font-weight: bold;
            font-size: 42px;
            display: block;
            text-align: center;
            margin-bottom: 20px;
        }
        p {
            font-size: 36px;
            line-height: 1.6;
        }
        button {
            padding: 15px 30px;
            font-size: 30px;
            color: white;
            background-color: #007BFF;
            border: none;
            border-radius: 5px;
            cursor: pointer;
            margin: 10px;
        }
        button:hover {
            background-color: #0056b3;
        }
        .button-container {
            text-align: center;
            margin-top: 40px;
        }
		.expand-button {
            font-size: 20px;
            padding: 5px;
            margin-left: 10px;
        }
        .scholia {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		.comment {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		
	</style>
</head>
<body>
	<div class="container">

<p><span class = "lineNumber">2.100</span> &emsp;παυσάμενοι κλαγγῆς. ἀνὰ δὲ κρείων Ἀγαμέμνων<button class="expand-button" onclick="toggleContent('scholia2.100')">See Scholia</button></p>
<div class="scholia" id="scholia2.100"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.100.1')">See Comment</button></p>
	<div class="comment" id="comment2.100.1"><p>βασιλεύς</p></div></div>


<p><span class = "lineNumber">2.101</span> &emsp;ἔστη σκῆπτρον ἔχων. τὸ μὲν Ἥφαιστος κάμε τεύχων.<button class="expand-button" onclick="toggleContent('scholia2.101')">See Scholia</button></p>
<div class="scholia" id="scholia2.101"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.101.1')">See Comment</button></p>
	<div class="comment" id="comment2.101.1"><p>αντιστροφή</p></div></div>


<p><span class = "lineNumber">2.102</span> &emsp;Ἥφαιστος μὲν δῶκε Διῒ Κρονίωνι ἄνακτι.<button class="expand-button" onclick="toggleContent('scholia2.102')">See Scholia</button></p>
<div class="scholia" id="scholia2.102"><p><i>Interior scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.102.1')">See Comment</button></p>
	<div class="comment" id="comment2.102.1"><p>ὁ τρόπος κλίμαξ τὸ λῆγος γὰρ τῆς διανοίας ἀρχὴ γίνεται τῷ ἑξῆς⁑</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;Ἥφαιστος μὲν δῶκε⁑</span><button class="expand-button" onclick="toggleContent('comment2.102.2')">See Comment</button></p>
	<div class="comment" id="comment2.102.2"><p>ὁ μὲν Ἥφαιστος κατεσκεύασε τῷ Διῒ ὡς ὡς χειρῶναξ: κελευόμενος δὲ ὁ Ερμῆς εἴληφε παρὰ Διὸς κομισαι διακονίαν τινά: Πέλοψ δὲ καταλιπεν πρεσβυτάτω ὄντι τῶν υἱῶν Ἀτρεῖ : Ἀτρεῦς δὲ ἐπι μικροῖς τελευτῶν τοῖς παισὶ. διαδόχῳ χρῆται τῷ ἀδελφῷ : ὁ δὲ οὐ δὲ τῷ ἑαυτοῦ παιδὶ ζῶντι τῷ Αἰγίσθῳ τὴν αρχὴν ἐνεχείρισεν: ἀλλ ὥσπερ ἀγαθὸς επίτροπος διαφυλαξας ἀπέδωκεν Ἀγαμέμνονι ἄχρι δὲ τοῦ αὐτὰρ ὁ αὖτε Θυέστ' Αγαμεμνονι δῶκε φορῆναι καλεῖται κλίμαξ: δίδωσι δὲ Ἥφαιστος τῷ μὲν Διῒ τὸ σκῆπτρον ὡς βασιλικόν: τῷ δὲ Ἑρμεῖ πάλιν δίδωσιν ὡς κηρυκικόν⁑</p></div></div>


<p><span class = "lineNumber">2.103</span> &emsp;αὐτὰρ ἄρα Ζεὺς . δῶκε διακτόρῳ ἀργειφόντῃ:<button class="expand-button" onclick="toggleContent('scholia2.103')">See Scholia</button></p>
<div class="scholia" id="scholia2.103"><p><i>Main scholia of the Venetus A manuscript</i></p>
<p><span class = "lineNumber">&emsp;αὐτὰρ ἄρα Ζεῦς δῶκε διακτόρῳ αργεϊφόντῃ:</span><button class="expand-button" onclick="toggleContent('comment2.103.1')">See Comment</button></p>
	<div class="comment" id="comment2.103.1"><p>ἀργειφοντῃ ἀργῷ καὶ καθαρῷ φόνου ἣ ὥς τινες κατ' ἐπωνυμίαν ὅ εστιν εξ αιτίας τοιαύτης Ἠοὺς τῆς Ἰνάχου θυγατρὸς τοῦ Ἀργείων βασιλέως Ζεῦς ἐρασθεὶς καὶ γνοῦς αὐτὴν μετεβαλεν εἰς βοῦν δια τὸν Ἥρας ζηλον. Ἥρα δὲ αιτησαμένη αὐτὴν παρὰ Διὸς καὶ λαβοῦσα επεστησεν ἀυτῇ φύλακα Ἀργον , τὸν πανόπτην καλούμενον ἐπειδὴ κατὰ παντὸς τοῦ σώματος εἶχεν ὀφθαλμούς κελευσθεὶς δὲ Ἑρμῆς ὑπο τοῦ Διὸς κλέψαι τὴν βοῦν ἐπειδὴ λαθεῖν οὐκ ἠδύνατο. τὸν Ἀργον λίθῳ βαλὼν ἀπέκτεινεν καὶ ἐντευθεν ἀργειφοντης ἐκλήθη τῇ δὲ Ἠοὶ ἡ Ήρα ὡς ἀνεὶ βοῒ οἴστρον ἐμβάλλει: ἡ δὲ εκ τῆς οδύνης πρωτον ἦλθεν ἐπι τὸν ἀπ εκείνης Ἰώνιον κόλπον κληθεντα επειτα δια τοῦ καλουμένου πρότερον Θρᾳκίου νῦν δὲ ἀπ εκείνης Βοσπόρου ἐλθοῦσα. καὶ ἄλλους δὲ διαφόρους τόπους πλανηθεῖσα ἦλθεν εἰς Αίγυπτον ὅπου τὴν ἀρχαίαν μορφὴν ἀπολαβοῦσα τίκτει παρὰ τῷ Νείλῳ ποταμῷ Ἔπαφον : ἡ δὲ ϊστορία πλατύτερον κεῖται παρὰ Ἀπολλοδώρῳ ἐν δευτέρῳ⁑</p></div></div>


<p><span class = "lineNumber">2.104</span> &emsp;Ἑρμείας δὲ ἄναξ. δῶκεν Πέλοπι πληξίππῳ:<button class="expand-button" onclick="toggleContent('scholia2.104')">See Scholia</button></p>
<div class="scholia" id="scholia2.104"><p><i>Main scholia of the Venetus A manuscript</i></p>
<p><span class = "lineNumber">&emsp;Ἑρμείας δὲ ἄναξ δῶκε:</span><button class="expand-button" onclick="toggleContent('comment2.104.1')">See Comment</button></p>
	<div class="comment" id="comment2.104.1"><p>Ἱπποδάμεια , ἡ Οἰνομάου θυγάτηρ ἐρασθεῖσα Πέλοπος Μυρτιλλον τὸν Ἑρμοῦ μὲν υἱὸν ἡνίχον δὲ τοῦ ἑαυτοῦ πατρὸς ἔπεισεν τῇ κατα τοῦ πατρὸς νίκῃ συνεργῆσαι καὶ τοὺς ἵππους τῆς εἰς τὸ τρέχειν ορμῆς κατασχεῖν βουλομένη τὸν Πελοπα καὶ τοὺς ἵππους λαβεῖν καὶ τὸν ἑαυτῆς γαμον ἔκειτο γὰρ τῷ νικήσαντι ἔπαθλον ὁ ταύτης γάμος νικηθεντι δὲ θανατος: ἀγωνιζομένων δὲ αυτῶν ὁ Οἰνόμαος εκπίπτει τοῦ άρματος οὐ γὰρ αἱ χοινίκιδες τοὺς εμβόλους κατεσχον τουτο πανουργήσαντος τοῦ Μυρτίλλου . γνοὺς δὲ τὴν επι βουλὴν ὁ Οἰνόμαος ἀρὰς ἔθετο κατὰ Μυρτίλλου ὅπως ἀπόληται ὑπὸ Πέλοπος ὃ καὶ ἐγένετο. διαβαινόντων γὰρ αυτῶν διὰ τοῦ Αἰγειου πόντου καὶ διψησασης τῆς Ἱπποδαμείας καταβὰς ἐκ τοῦ ἅρματος ὁ Πέλοψ ἐζήτει ὕδωρ κατὰ τῆς ερήμου κατ εκεινο δὲ καιροῦ Ἱπποδαμεια ερασθεῖσα Μυρτίλλου ἐδείτο μὴ ὑπεριδην: ἀντειπόντος δὲ αυτου καὶ τοῦ Πέλοπος παραγενομένον φθάνει ἡ Ἰπποδάμεια κατηγορήσασα τοῦ Μυρτίλλου ὡς βιασαμένου αὐτήν: καὶ Μύρτιλλον Πέλοψ ἀπο τοῦ άρματος ὠθεῖ εἰς τὸ πέλαγος αὐτος δὲ αὐτῆ ἠνιόχει. ὃθεν τὸ μὲν πέλαγος Μυρτῶον ἀπο Μυρτίλλου . ὁ Πέλοψ δὲ πλήξιππος δια την τῶν ἵπων αὐτουργίαν⁑</p></div></div>


<p><span class = "lineNumber">2.105</span> &emsp;αὐτὰρ ὃ αὖτε Πέλοψ , δῶκ' Ἀτρέϊ ποιμένι λαῶν:<button class="expand-button" onclick="toggleContent('scholia2.105')">See Scholia</button></p>
<div class="scholia" id="scholia2.105"><p><i>Interior scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.105.1')">See Comment</button></p>
	<div class="comment" id="comment2.105.1"><p>:κλητξ λτν εὐθειας</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;αὐτὰρ ὁ αὖτε Πέλοψ:</span><button class="expand-button" onclick="toggleContent('comment2.105.2')">See Comment</button></p>
	<div class="comment" id="comment2.105.2"><p>Πέλοψ ἐκ προτέρας γυναικὸς ἔχων παῖδα Χρύσιππον εἴγημεν Ἱπποδάμειαν τὴν Οἰνομάου ἑξ ῆς ἱκανοὺς επαιδοποίησεν: αγαπωμένη δὲ ὑπ αυτοῦ σφόδρα τοῦ Χρυσίππου ἐπιφθονήσαντες ἡ τε μητρυιὰ καὶ οἱ παῖδες μή πως καὶ τὰ σκήπτρα αὐτῷ καταλείψῃ θάνατον ἐπεβούλευσαν Ἀτρέα καὶ Θυεστην τοὺς πρεσβψτάτους τῶν παίδων εἰς τοῦτο προστησάμενοι. ἀναιρεθεντος οὖν τοῦ Χρυσίππου Πέλοψ ἐπιγνοὺς ἐφυγάδευσε τοὺς αὐτόχειρας αὐτου γενομένους παῖδας ἐπαρασάμενος αὐτοῖς καὶ τῷ γένει αὐτῶν ἀναιρεθῆναι: οἱ μὲν οὖν ἄλλοι ἀλλαχῇ ἐκπίπτουσι τῆς Πίσης : τελευτήσαντος δὲ τοῦ Πέλοπος Ἀτρεὺς κατὰ πρεσβυτερον συν στρατῷ πολλῷ ἐλθὼν εκρατησε τῶν τόπων. ἱστορεῖ Ἑλλάνικος ⁑</p></div></div>


<p><span class = "lineNumber">2.106</span> &emsp;Ἀτρεὺς δὲ θνῄσκων. ἔλιπεν πολύαρνι Θυέστῃ :<button class="expand-button" onclick="toggleContent('scholia2.106')">See Scholia</button></p>
<div class="scholia" id="scholia2.106"><p><i>Main scholia of the Venetus A manuscript</i></p>
<p><span class = "lineNumber">&emsp;Ἀτρεὺς δὲ θνῄσκων ἔλιπεν πολύαρνι Θυεστῃ :</span><button class="expand-button" onclick="toggleContent('comment2.106.1')">See Comment</button></p>
	<div class="comment" id="comment2.106.1"><p>ἡ διπλῇ, ὅτι γινώσκει τὴν ἔχθραν Ἀτρέως καὶ Θυέστου : αὐτῷ γοὖν παραδίδωσι τὸ σκῆπτρον ἠ τοῖς υἱοῖς ὁ Ἀτρεύς : Ἀτρεὺς ὁ Πέλοπος βασιλεύων τῆς Πελλοποννησου ηὔξατό ποτὲ ὅτι ἂν κάλλιστον ὲν τοῖς ποιμνίοις αὐτοῦ γεννηθῇ τοῦτο Ἀρτεμιδι θῦσαι: γεννηθείσης δὲ αὐτῷ χρυσῆς ἀρνὸς τῆς εὐχῆς μετεμεληθη: καθείρξαντας δὲ εἰς λάρνακα φυλάττει: μέγα δέ τι φρονοῦντα ἐπι τῷ κτήματι κομπάζειν κατὰ τὴν ἀγοραν. ἀνιωμενον δὲ ἐπὶ τουτον Θυεστην ὑπελθώντα ὡς ἐρῶντα πεῖσαι τὴν Αερώπην εκδοῦναι αὐτῷ τὸ κτῆμα λαβόντα δὲ ἀντειπεῖν τῷ ἀδελφῷ ὡς οὐ δεόντως περι τοῦ τοιουτου κομπάζει: αὐτὸς δὲ ἔλεγεν ἐν τῷ πλήθει δεῖν τὴν βασιλειαν εχειν τὸν τὴν χρυσῆν ἄρνα ἔχοντα τοῦτο δὲ ὁμολογοῦντος τοῦ Ατρέως Ζεῦς Ερμῆν πέμπει πρὸς Ἀτρέα συνθεσθαι λέγων περι τῆς βασιλειας καὶ δηλοῖ περι τῆς ἀνατολῆς διὅτι μέλλει ποιεῖσθαι τὴν εναντίαν ὁδὸν ὁ ήλιος. συνθεμένου δὲ περι τούτων, ὁ ήλιος τὴν δύσιν εἰς ἀνατολὰς ἐποιήσατο. ὅθεν ἐκμαρτυρήσαντος τοῦ δαιμονιου τὴν Θυεστου πλεονεξιαν τὴν βασιλείαν Ἀτρεὺς παρελαβε καὶ Θυεστην ἐφυγάδευσεν⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.106.2')">See Comment</button></p>
	<div class="comment" id="comment2.106.2"><p>πολυθρέμμονι πλουσίῳ</p></div></div>


<p><span class = "lineNumber">2.107</span> &emsp;αὐτὰρ ὃ αὖτε Θυέστ' Ἀγαμέμνονι λεῖπε φορῆναι<button class="expand-button" onclick="toggleContent('scholia2.107')">See Scholia</button></p>
<div class="scholia" id="scholia2.107"><p><i>Main scholia of the Venetus A manuscript</i></p>
<p><span class = "lineNumber">&emsp;αὐτὰρ ὁ αὖτε Θύεστ'</span><button class="expand-button" onclick="toggleContent('comment2.107.1')">See Comment</button></p>
	<div class="comment" id="comment2.107.1"><p>ὅτι συμφωνοῦντας αὐτοὺς συνἵστησι: καὶ γὰρ ὁ Θυεστης οὐ τῷ υἱῶ αὐτοῦ Αἰγίσθω καταλείπει τὸ σκῆπτρον ἀλλ' Ἀγαμέμνονι : καὶ ὅτι κλητικη ἀντι τῆς ορθῆς Θυέστα ἀντὶ τοῦ Θυέστης ⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.107.2')">See Comment</button></p>
	<div class="comment" id="comment2.107.2"><p>ἀντὶ τοῦ Θυέστ'</p></div></div>


<p><span class = "lineNumber">2.108</span> &emsp;πολλῇσιν νήσοισι καὶ Ἄργεϊ παντὶ ἀνάσσειν:<button class="expand-button" onclick="toggleContent('scholia2.108')">See Scholia</button></p>
<div class="scholia" id="scholia2.108"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.108.1')">See Comment</button></p>
	<div class="comment" id="comment2.108.1"><p>ο Αγαμέμνων :</p></div></div>


<p><span class = "lineNumber">2.109</span> &emsp;τῷ ὅ γ' ἐρεισάμενος. ἔπε' Ἀργείοισι μετηύδα:<button class="expand-button" onclick="toggleContent('scholia2.109')">See Scholia</button></p>
<div class="scholia" id="scholia2.109"><p><i>Intermarginal scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.109.1')">See Comment</button></p>
	<div class="comment" id="comment2.109.1"><p>ὅτι τὸ ἑξῆς ἐστι μετ Αργείοισιν ἔπεα ηὔδα⁑</p></div></div>


<p><span class = "lineNumber">2.110</span> &emsp;ὦ φίλοι: ἥρωες: Δαναοὶ . θεράποντες Ἄρηος :<button class="expand-button" onclick="toggleContent('scholia2.110')">See Scholia</button></p>
<div class="scholia" id="scholia2.110"><p><i>Interior scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.110.1')">See Comment</button></p>
	<div class="comment" id="comment2.110.1"><p>ὅτι πρὸς πάντας ἀποτεινόμενος τὸν λόγον ήρωας λέγει ἡ δὲ ἀναφορὰ προς Ίστρον λέγοντα μόνους τοὺς βασιλεῖς ἡρωας λέγεσθαι: στικτέον δὲ κατὰ τὸ τελος προσαγορευτικὴ γὰρ ἡ περίοδος⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.110.2')">See Comment</button></p>
	<div class="comment" id="comment2.110.2"><p>πολεμικοί:</p></div></div>


<p><span class = "lineNumber">2.111</span> &emsp;Ζεύς με, μέγα Κρονίδης ἄτῃ ἐνέδησε βαρείῃ:<button class="expand-button" onclick="toggleContent('scholia2.111')">See Scholia</button></p>
<div class="scholia" id="scholia2.111"><p><i>Main scholia of the Venetus A manuscript</i></p>
<p><span class = "lineNumber">&emsp;Ζεύς με μέγα</span><button class="expand-button" onclick="toggleContent('comment2.111.1')">See Comment</button></p>
	<div class="comment" id="comment2.111.1"><p>ὅτι Ζηνοδοτος γράφει Ζεύς με μέγας Κρονίδης καὶ ὅτι ἀπο τούτου ἕως αἰσχρὸν γὰρ τὸδέ γ' ἐστι , οὕτως συντέμνει ὦ φίλοι ἥρωες Δαναοὶ θεράποντες Ἄρηος : λώβη γὰρ τὰδέ γ' ἐστι καὶ ἐσσομένοισι πυθέσθαι μὰψ οὕτω ⁑</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;Ζεύς με μέγα Κρονίδης</span><button class="expand-button" onclick="toggleContent('comment2.111.2')">See Comment</button></p>
	<div class="comment" id="comment2.111.2"><p>σχολικὸν αγνόημα τῷ δοκεῖν Ζηνοδοτειον εἶναι τὴν μετὰ τοῦ σ γραφήν: καὶ δόξειεν ἂν ὑπὸ Διονυσίου τοῦ Θρᾳκὸς ταῦτα δεδόσθαι ἐν γὰρ τὸ Περι ποσοτήτων καθάπτεται Ζηνοδότου ὡς ἡγνοηκότος ὅτι τὸ μέγα ἀντι τοῦ μεγάλως Ὅμηρος ἀποχρῆται παρ' ὃ δὴ καὶ κατά τινα τῶν ὑπομνημάτων μετειλῆφθαι τὸ μέγα ἀντὶ τοῦ μεγάλως τὸ δὲ ουκ έχει τ'ἀκριβὲς οὕτως εἰ γὰρ τὰ συγγράμματα τῶν ὑπομνημάτων προττάτοιμεν ἕνεκα γοὖν τ'ἀκριβοῦς γράφοιμεν κατὰ Ἀρίσταρχον Ζεύς με μέγας , ἐν γοῦν τῷ Πρὸς Φιλιταν συγγράμματι τῆ γραφῆ κέχρηται δύο λέγων τὸ μέγας σημαίνειν τότε μὲν τὸ καθ αυτὸ καθάπερ νῦν Ζεύς με μέγα Κρονίδης καὶ κεῖτο μέγας μεγαλωστί λελασμένος ἱπποσυνάων : τότε δὲ αῦ τὸ προς τὴν κατα τὸν Αἴαντα τὸν ἕτερον διάκρισιν: Αἴας δ' ὁ μέγας . κὰν ταῖς Λιταῖς ἐξηγούμενος αὐτὰρ ἔπειτ' Αἴας τε μέγας ἔν τινι τῶν ἠκριβωμένων ποιημάτων γράφει ταῦτα κατὰ λέξιν: οὐ κατ επίθετον λέγει μέγας ἀλλα προς ἀντιδιαστολὴν τοῦ ετέρου Αἴαντος : ὅταν δὲ λέγῃ ‘Ζεύς με μέγας Κρονίδης' οὐκέτι ὅτι καὶ ἕτερος μικρός ἐστιν καὶ τοὺς ἀπ αυτοῦ δὲ χρωμένους ἐστὶν εὑρεῖν τῇ γραφῇ Διὸνυσίδωρον τὸν Ἀλεξανδρέα καὶ Ἀμμώνιον ἐπιλέγουσι δὲ οὐδὲν: διὃ καὶ τὰς μαρτυρίας αὐτῶν οὐκ εγράψαμεν. καὶ Καλλίστρατος δὲ ἐν τῷ Περι Ϊλιάδος οὕτως προφέρεται ὥστε ὅμοιον εῖναι τῶ ἐπεὶ μέγας ὠδύσατο Ζεῦς : οὐδὲ ὁ Ἐπιθέτης δὲ Πτολεμαῖος τὰς Ζηνοδότου γραφᾶς ἐκτιθεμενος ταυτην ωμολόγει Ζηνοδότου εῖναι ταύτα ὁ Δίδυμος ⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.111.3')">See Comment</button></p>
	<div class="comment" id="comment2.111.3"><p>αντι τοῦ μεγαλως</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.111.4')">See Comment</button></p>
	<div class="comment" id="comment2.111.4"><p>ενέβαλε</p></div></div>


<p><span class = "lineNumber">2.112</span> &emsp;σχέτλιος: ὃς πρὶν μέν μοι ὑπέσχετο: καὶ κατένευσεν<button class="expand-button" onclick="toggleContent('scholia2.112')">See Scholia</button></p>
<div class="scholia" id="scholia2.112"><p><i>Main scholia of the Venetus A manuscript</i></p>
<p><span class = "lineNumber">&emsp;σχέτλιος:</span><button class="expand-button" onclick="toggleContent('comment2.112.1')">See Comment</button></p>
	<div class="comment" id="comment2.112.1"><p>τοῦτο καθ εαυτὸ προενεκτεον ὡς ἐν τοῖς ἄνω τὸ νηπιος μαλλον γαρ κομματικῶς λεγόμενον ἐμφαίνει⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.112.2')">See Comment</button></p>
	<div class="comment" id="comment2.112.2"><p>ὁ τοῦ δυσφημείν τοῖς ἀνθρώποις αἴτιος:</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.112.3')">See Comment</button></p>
	<div class="comment" id="comment2.112.3"><p>ἐν τῇ Αὐλίδι</p></div></div>


<p><span class = "lineNumber">2.113</span> &emsp;Ἴλιον ἐκπέρσαντ' εὐτείχεον ἀπονέεσθαι:<button class="expand-button" onclick="toggleContent('scholia2.113')">See Scholia</button></p>
<div class="scholia" id="scholia2.113"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.113.1')">See Comment</button></p>
	<div class="comment" id="comment2.113.1"><p>ὑπὸ Ἀπόλλωνος καὶ Ποσειδῶνος</p></div>
<p><i>Intermarginal scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.113.2')">See Comment</button></p>
	<div class="comment" id="comment2.113.2"><p>Ἴ¨λιον μὲν λέγει Ὅμηρος Ἰλιεῖς δὲ οὐκέτι φησι καὶ Εὔβοιαν ἀλλ' οὐκ Ευβοεῖς ⁑</p></div></div>


<p><span class = "lineNumber">2.114</span> &emsp;νῦν δὲ κακὴν ἀπάτην βουλεύσατο. καί με κελεύει<button class="expand-button" onclick="toggleContent('scholia2.114')">See Scholia</button></p>
<div class="scholia" id="scholia2.114"><p><i>Main scholia of the Venetus A manuscript</i></p>
<p><span class = "lineNumber">&emsp;κακὴν απάτην:</span><button class="expand-button" onclick="toggleContent('comment2.114.1')">See Comment</button></p>
	<div class="comment" id="comment2.114.1"><p>ἔστι γὰρ καὶ δικαία: Αἰσχύλος ἀπατης δικαίας οὐκ αποστατεῖ θεός . καὶ τίς πείθοιτο θεῶν ἐναντία ἑαυτῷ βουλεύσασθαι⁑</p></div></div>


<p><span class = "lineNumber">2.115</span> &emsp;δυσκλέᾰ, Ἄργος ἱ̈κέσθαι, ἐπεὶ πολὺν ὤλεσα λαόν:<button class="expand-button" onclick="toggleContent('scholia2.115')">See Scholia</button></p>
<div class="scholia" id="scholia2.115"><p><i>Main scholia of the Venetus A manuscript</i></p>
<p><span class = "lineNumber">&emsp;δυσκλέα Ἄργος:</span><button class="expand-button" onclick="toggleContent('comment2.115.1')">See Comment</button></p>
	<div class="comment" id="comment2.115.1"><p>ὅτι κατὰ συστολὴν Ὁμηρικην τὰ τοιαῦτα ἐκφέρει. δυσκλέα καὶ ἀγακλέα Ἱωνικῶς οἱ δὲ Αττικοὶ ἐκτείνουσιν⁑</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;δυσκλέα:</span><button class="expand-button" onclick="toggleContent('comment2.115.2')">See Comment</button></p>
	<div class="comment" id="comment2.115.2"><p>συσταλτέον τὴν τελευταίαν τοῦ δυσκλέα ὡς ἀμφιρεφέα ὁμοίως τῷ ἀκλέα ἀνδρῶν : ἀκλεᾶ ἐν μεγάρῳ ⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.115.3')">See Comment</button></p>
	<div class="comment" id="comment2.115.3"><p>ἄδοξον</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.115.4')">See Comment</button></p>
	<div class="comment" id="comment2.115.4"><p>εἰς τὴν Πελοπόννησον</p></div></div>


<p><span class = "lineNumber">2.116</span> &emsp;οὕτω που Διῒ μέλλει ὑπερμενέϊ φίλον εἶναι:<button class="expand-button" onclick="toggleContent('scholia2.116')">See Scholia</button></p>
<div class="scholia" id="scholia2.116"><p><i>Interior scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.116.1')">See Comment</button></p>
	<div class="comment" id="comment2.116.1"><p>συσταλτέον τὸ ϊ τοῦ ὑπερμενεϊ ⁑</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;οὕτω που Διϊ μελλει:</span><button class="expand-button" onclick="toggleContent('comment2.116.2')">See Comment</button></p>
	<div class="comment" id="comment2.116.2"><p>προς τὸ μέλλει ὅτι ἀντι τοῦ ἔοικεν : ὁ δὲ ἀστερίσκος ὅτι εἰς τὰς Λιτὰς οὐκ ορθῶς μετάκεινται δίς⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.116.3')">See Comment</button></p>
	<div class="comment" id="comment2.116.3"><p>οὕτω δή</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.116.4')">See Comment</button></p>
	<div class="comment" id="comment2.116.4"><p>ἔοικεν ἀρέσκει</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.116.5')">See Comment</button></p>
	<div class="comment" id="comment2.116.5"><p>προσφιλες</p></div></div>


<p><span class = "lineNumber">2.117</span> &emsp;ὃς δὴ πολλάων πολίων κατέλυσε κάρηνα.<button class="expand-button" onclick="toggleContent('scholia2.117')">See Scholia</button></p>
<div class="scholia" id="scholia2.117"><p><i>Main scholia of the Venetus A manuscript</i></p>
<p><span class = "lineNumber">&emsp;πολλάων πολίων:</span><button class="expand-button" onclick="toggleContent('comment2.117.1')">See Comment</button></p>
	<div class="comment" id="comment2.117.1"><p>ἄδηλον εἴτε καθολικῶς αὐτὸ λέγει εἴτε περὶ τῶν εἰκοσιτριῶν ὑπόνοιαν διδοὺς καὶ περι Ϊλίου ⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.117.2')">See Comment</button></p>
	<div class="comment" id="comment2.117.2"><p>ἀκροπόλεις εξ οὗ βασίλεια:</p></div>
<p><i>Intermarginal scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.117.3')">See Comment</button></p>
	<div class="comment" id="comment2.117.3"><p>τὸ πολλάων ἐπέκτασις καὶ ΐδιον Ἰώνων ⁑</p></div></div>


<p><span class = "lineNumber">2.118</span> &emsp;ἠδ' ἔτι, καὶ λύσει: τοῦ γὰρ κράτος ἐστὶ μέγιστον:<button class="expand-button" onclick="toggleContent('scholia2.118')">See Scholia</button></p>
<div class="scholia" id="scholia2.118"><p><i>Main scholia of the Venetus A manuscript</i></p>
<p><span class = "lineNumber">&emsp;τοῦ γὰρ κράτος:</span><button class="expand-button" onclick="toggleContent('comment2.118.1')">See Comment</button></p>
	<div class="comment" id="comment2.118.1"><p>πειθανὸν γὰρ ἐκ τῶν ὑποκειμενων τὴν δύναμιν δεῖξαι τοῦ θεοῦ τοῦ γὰρ κράτος: Πυθαγόρας φησὶ: τί ἔστι θεός τὸ πάντων κρατοῦν ὅς γε καὶ πολέμων εξουσίαν ἔχει τίς οὖν ἂν εἴην ἐγώ:</p></div></div>


<p><span class = "lineNumber">2.119</span> &emsp;αἰσχρὸν γὰρ τόδε γ' ἐστὶ καὶ ἐσσομένοισι πυθέσθαι.<button class="expand-button" onclick="toggleContent('scholia2.119')">See Scholia</button></p>
<div class="scholia" id="scholia2.119"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.119.1')">See Comment</button></p>
	<div class="comment" id="comment2.119.1"><p>καὶ τοῖς μεταγενεστεροι: ακοῦσαι μαθειν</p></div>
<p><i>Intermarginal scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.119.2')">See Comment</button></p>
	<div class="comment" id="comment2.119.2"><p>ὅτι τὸ πυθέσθαι ἀντὶ ἀκούσαι τίθησι ⁑</p></div></div>


<p><span class = "lineNumber">2.120</span> &emsp;μὰψ, οὕτω, τοιόνδε τοσόνδέ τε λαὸν Ἀχαιῶν<button class="expand-button" onclick="toggleContent('scholia2.120')">See Scholia</button></p>
<div class="scholia" id="scholia2.120"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.120.1')">See Comment</button></p>
	<div class="comment" id="comment2.120.1"><p>μάτην</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.120.2')">See Comment</button></p>
	<div class="comment" id="comment2.120.2"><p>τῇ ἀρετῇ</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.120.3')">See Comment</button></p>
	<div class="comment" id="comment2.120.3"><p>τῷ πλήθει</p></div></div>


<p><span class = "lineNumber">2.121</span> &emsp;ἄπρηκτον πόλεμον πολεμίζειν ἠδὲ μάχεσθαι<button class="expand-button" onclick="toggleContent('scholia2.121')">See Scholia</button></p>
<div class="scholia" id="scholia2.121"><p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.121.1')">See Comment</button></p>
	<div class="comment" id="comment2.121.1"><p>ἄπρακτον ἀτέλεστον:</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.121.2')">See Comment</button></p>
	<div class="comment" id="comment2.121.2"><p>το σχῆμα παρωνομασία</p></div></div>


<p><span class = "lineNumber">2.122</span> &emsp;ἀνδράσι παυροτέροισι: τέλος δ' οὔ πώ τι πέφανται:<button class="expand-button" onclick="toggleContent('scholia2.122')">See Scholia</button></p>
<div class="scholia" id="scholia2.122"><p><i>Main scholia of the Venetus A manuscript</i></p>
<p><span class = "lineNumber">&emsp;παυροτέροισι⁑</span><button class="expand-button" onclick="toggleContent('comment2.122.1')">See Comment</button></p>
	<div class="comment" id="comment2.122.1"><p>οἱ μεν Τρῶες χωρὶς τῶν. ἐπικούρων ἦσαν ἀριθμῷ μυρίαδας πέντε : τὸ δὲ τῶν Ἑλλήνων πληθος τινὲς φασὶ μυρίαδας δώδεκα ἄλλοι δὲ ιδ ⁑</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.122.2')">See Comment</button></p>
	<div class="comment" id="comment2.122.2"><p>ὀλιγωτέροις</p></div>
<p><i>Interlinear scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.122.3')">See Comment</button></p>
	<div class="comment" id="comment2.122.3"><p>ἐφάνη</p></div>
<p><i>Intermarginal scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.122.4')">See Comment</button></p>
	<div class="comment" id="comment2.122.4"><p>ὅτι ήσσονες κατα τὸν ἀριθμὸν οἱ βάρβαροι⁑</p></div></div>


<p><span class = "lineNumber">2.123</span> &emsp;εἴ περ γάρ κ' ἐθέλοιμεν Ἀχαιοί τε Τρῶές τε<button class="expand-button" onclick="toggleContent('scholia2.123')">See Scholia</button></p>
<div class="scholia" id="scholia2.123"><p><i>Interior scholia of the Venetus A manuscript</i></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.123.1')">See Comment</button></p>
	<div class="comment" id="comment2.123.1"><p>ὅτι περισσὸς ὁ κε σύνδεσμος :</p></div>
<p><i>Main scholia of the Venetus A manuscript</i></p>
<p><span class = "lineNumber">&emsp;εἴπερ γάρ κ' ἐθέλοιμεν:</span><button class="expand-button" onclick="toggleContent('comment2.123.2')">See Comment</button></p>
	<div class="comment" id="comment2.123.2"><p>ἕως τοῦ οἰνοχοεύειν ὑποστιγμαί εισὶν ἐν ὑποκρίσει πάσαι ἄμφω . καὶ ἔασιν , , καὶ Ἀχαιοὶ . καὶ οἰνοχοεύειν , τῆς δὲ ἀρνήσεως ὁ ει σύνδεσμος αἴτιος⁑</p></div></div>


<p><span class = "lineNumber">2.124</span> &emsp;ὅρκια πιστὰ ταμόντες ἀριθμηθήμεναι ἄμφω:<button class="expand-button" onclick="toggleContent('scholia2.124')">See Scholia</button></p>
<div class="scholia" id="scholia2.124"><p><i>Main scholia of the Venetus A manuscript</i></p>
<p><span class = "lineNumber">&emsp;ὅρκια πιστὰ ταμόντες:</span><button class="expand-button" onclick="toggleContent('comment2.124.1')">See Comment</button></p>
	<div class="comment" id="comment2.124.1"><p>ἀθετεῖται οὐ γὰρ ἐπ ἀληθίας λέγεται ἀλλ' ὑπερβολικῶς τὰ τῶν δεκάδων προς τι οὖν ὅρκια⁑</p></div></div>


	<button onclick="window.location.href='/2/4'">Previous Page</button>
	<button onclick="window.location.href='/2/6'">Next Page</button>
	<button onclick="window.location.href='/'">Home</button>
    </div>
<script>
        function toggleContent(id) {
            var element = document.getElementById(id);
            if (element.style.display === "none" || element.style.display === "") {
                element.style.display = "block";
            } else {
                element.style.display = "none";
            }
        }
    </script>
</body>
</html>