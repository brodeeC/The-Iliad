<!DOCTYPE html>
<html lang="en">
<head>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Cardo:ital,wght@0,400;0,700;1,400&display=swap" rel="stylesheet">
    <meta charset="UTF-8">
    <meta name="viewport" content="width=device-width, initial-scale=1.0">
<title>The Iliad: Book 2, Lines: 252 - 276 </title>
<div class="header">The <em>Iliad </em>Book 2, Lines: 252 - 276</div>
    
        <style>
        body {
	    	font-family: "Cardo", serif;
			margin: 0;
			padding: 0;
			font-weight: 400;
			font-style: normal;
			background-color: #f4f4f4;
        }
        .container {
            width: 90%;
            margin: auto;
            padding: 40px;
            background: white;
            border-radius: 8px;
            box-shadow: 0 0 10px rgba(0, 0, 0, 0.1);
        }
        .header {
            text-align: center;
            font-size: 60px;
            margin-bottom: 40px;
        }
        .lineNumber {
            font-weight: bold;
            font-size: 36px;
        }
		.title {
            font-weight: bold;
            font-size: 42px;
            display: block;
            text-align: center;
            margin-bottom: 20px;
        }
        p {
            font-size: 36px;
            line-height: 1.6;
        }
        button {
            padding: 15px 30px;
            font-size: 30px;
            color: white;
            background-color: #007BFF;
            border: none;
            border-radius: 5px;
            cursor: pointer;
            margin: 10px;
        }
        button:hover {
            background-color: #0056b3;
        }
        .button-container {
            text-align: center;
            margin-top: 40px;
        }
		.expand-button {
            font-size: 20px;
            padding: 5px;
            margin-left: 10px;
        }
        .scholia {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		.comment {
            display: none;
            font-size: 24px;
            color: #1e1e1e;
            margin-top: 10px;
            padding-left: 20px;
        }
		
	</style>
</head>
<body>
	<div class="container">

<p><span class = "lineNumber">2.252</span> &emsp;οὐδέ τι πω σάφα ἴδμεν. ὅπως ἔσται τάδε ἔργα:<button class="expand-button" onclick="toggleContent('scholia2.252')">See Scholia</button></p>
<div class="scholia" id="scholia2.252"><p><em>Main scholia of the Venetus A manuscript</em></p>
<p><span class = "lineNumber">&emsp;οὐδέ τι πω σάφα ΐδμεν:</span><button class="expand-button" onclick="toggleContent('comment2.252.1')">See Comment</button></p><div class="comment" id="comment2.252.1"><p>ἀπο τούτου ἕως τοῦ ἥρωες Δαναοί ἀθετοῦνται στίχοι ε ὅτι πεζότεροι τῇ συνθέσει καὶ τῷ ἧσαι οὐ κυρίως ἐστι δέξασθαι οὐ γὰρ κάθηται: οὐδ' ὡς ὁ Διομήδης λέγει τέττα σιωπῇ ἧσω ἀντι τοῦ ησύχαζε διασταλτέον δὲ κατα τὸ τέλος τοῦ στίχου τὸ γὰρ ἐπιφερόμενον τοιοῦτον πότερον εὖ ἢ κακῶς δι'ὃ καὶ περισπᾶται⁑</p></div></div>


<p><span class = "lineNumber">2.253</span> &emsp;ἦ εὖ, ἦε κακῶς νοστήσομεν υἷες Ἀχαιῶν :</p>

<p><span class = "lineNumber">2.254</span> &emsp;τῶ νῦν Ἀτρείδῃ Ἀγαμέμνονι ποιμένι λαῶν</p>

<p><span class = "lineNumber">2.255</span> &emsp;ἧσαι ὀνειδίζων: ὅτι οἱ μάλα πολλὰ διδοῦσιν<button class="expand-button" onclick="toggleContent('scholia2.255')">See Scholia</button></p>
<div class="scholia" id="scholia2.255"><p><em>Main scholia of the Venetus A manuscript</em></p>
<p><span class = "lineNumber">&emsp;ὅτι οἱ μάλα πολλά:</span><button class="expand-button" onclick="toggleContent('comment2.255.1')">See Comment</button></p><div class="comment" id="comment2.255.1"><p>τὸ ὅτι οἱ ἐν μιᾷ ὀξείᾳ προενεκτέον: πᾶσα γὰρ δίβραχυς λέξις προ ἐγκλιτικοῦ οὐ ἐπιδέχεται ἐπαλληλον ὀξειαν εἰ μὴ ἐπιφέροιτο ἀντωνυμίᾳ δια τοῦ σφ σεσημειωμένου τοῦ ἔνθ' έσαν οἱ πέπλοι ⁑</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.255.2')">See Comment</button></p><div class="comment" id="comment2.255.2"><p>οὕτως περισπωμένως τὸ διδοῦσι τὸ γὰρ ῥῆμα διδῶ :</p></div></div>


<p><span class = "lineNumber">2.256</span> &emsp;ἥρωες Δαναοί . σὺ δὲ κερτομέων ἀγορεύεις:</p>

<p><span class = "lineNumber">2.257</span> &emsp;ἀλλ' έκ τοι ἐρέω, το δὲ καὶ τετελεσμένον ἔσται:</p>

<p><span class = "lineNumber">2.258</span> &emsp;εἰ κ' έτι σ' ἀφραίνοντα κιχήσομαι ὡς νύ περ ὧδε.<button class="expand-button" onclick="toggleContent('scholia2.258')">See Scholia</button></p>
<div class="scholia" id="scholia2.258"><p><em>Main scholia of the Venetus A manuscript</em></p>
<p><span class = "lineNumber">&emsp;εἰ κ' έτι σ αφρείνοντα:</span><button class="expand-button" onclick="toggleContent('comment2.258.1')">See Comment</button></p><div class="comment" id="comment2.258.1"><p>ὅτι περισσὸς ὁ κε καὶ ὅτι συνεκδοχῇ εἰ σὲ ἀφραίνοντα κιχήσομαι ὕστερον αὔτης ἐν δε τῇ κατα Φιλημονα τὸν Κρητικὸν κιχήσομαι ἐν Δαναοῖσι δύναιτο δ ἂν τὸ ὡς νύ περ ὦδε ἀκούεσθαι ἁπλούστερον ἀντι τοῦ οὕτως ὡσαύτως ταῦτα ὁ Δίδυμος ⁑</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.258.2')">See Comment</button></p><div class="comment" id="comment2.258.2"><p>κατα τὸ τέλος τοῦ στίχου ὑποστικτέον</p></div></div>


<p><span class = "lineNumber">2.259</span> &emsp;μηκέτ' ἔπειτ' Ὀδυσῆϊ κάρη ὤμοισιν ἐπείῃ:</p>

<p><span class = "lineNumber">2.260</span> &emsp;μηδ' ἔτι Τηλεμάχοιο πατὴρ κεκλημένος εἴην.<button class="expand-button" onclick="toggleContent('scholia2.260')">See Scholia</button></p>
<div class="scholia" id="scholia2.260"><p><em>Main scholia of the Venetus A manuscript</em></p>
<p><span class = "lineNumber">&emsp;μηδ' έτι Τηλεμάχοιο πατὴρ :</span><button class="expand-button" onclick="toggleContent('comment2.260.1')">See Comment</button></p><div class="comment" id="comment2.260.1"><p>οὔχ ἑαυτῷ νῦν ἀρᾶται ἀλλα τῷ παιδι καὶ ἐστιν ἡ μὲν πρώτῃ κατάρα κατα τοῦ Ὀδυσσέως ἡ δε δευτέρα κατα τοῦ Τηλεμάχου : εἰ γὰρ ἀπόλοιτο ὁ παῖς οὐκ ὰν πατήρ ἐστιν Ὀδυσσεύς ἡ διπλὴ δὲ προδιασυγκρισιν τὰ κατὰ τὴν μελλοντα λόγου τυχεῖν πλείονος⁑</p></div></div>


<p><span class = "lineNumber">2.261</span> &emsp;εἰ μὴ ἐγώ σε λαβὼν ἀπὸ μὲν φίλα εἵματα δύσω</p>

<p><span class = "lineNumber">2.262</span> &emsp;χλαῖνάν τ' ἠδὲ χιτῶνα. τά τ' αἰδῶ ἀμφικαλύπτει:<button class="expand-button" onclick="toggleContent('scholia2.262')">See Scholia</button></p>
<div class="scholia" id="scholia2.262"><p><em>Main scholia of the Venetus A manuscript</em></p>
<p><span class = "lineNumber">&emsp;‡τά τ' αἰδῶ ἀμφικαλύπτει:</span><button class="expand-button" onclick="toggleContent('comment2.262.1')">See Comment</button></p><div class="comment" id="comment2.262.1"><p>Ἀρισταρχος περισπωμένως ἀναγινώσκει: ὁμοίως καὶ τὸ ἠῶ δῖαν ἔμιμνε : καὶ ἡμεῖς δὲ αὐτῷ συγκατατιθέμεθα. Διονύσιος δὲ ὁ Σιδώνιος ὀξύνει: Πάμφιλος δὲ πάσας τὰς τοιαύτας αιτιατικὰς περισπᾶ Λητῶ γὰρ ἤλκησε καὶ Πυθῶ δ' ερχομένην επει φησι Λητόα ἐστι καὶ Πυθόα . Διονύσιος δὲ ὁ Θρᾷξ φησὶ κακῶς ἀνεγνωκέναι τὸν Ἀρίσταρχον κατα τὸν περισπώμενον τόνον: τὸ μὲν αἰδῶ καὶ ἠῶ: τὰ δὲ ἄλλα κατ οξείαν τάσιν Πυθώ Λητώ ἐχρῆν γάρ φησιν ὁμοίως ἀνεγνωκέναι. οὐκ εὖ δε μέμφεται τῷ Ἀριστάρχῳ εἴ γε ἤδη διάφοραι αἱ εὐθείαι ἠώς αἰδώς Λητῶ δὲ καὶ Πυθώ , ἐστιν οὖν λόγος ὑπερ τῆς Ἀρισταρχείου ἀναγνώσεως καὶ τῆς κατεγνωσμένης προσῳδίας οὗτος. ὅτι ἐχρῆν μὲν τὸ Πυθῶ περισπᾶσθαι: ἐπειδήπερ Πυθόα ἐστι καὶ τοῦτο ἀπῄτει ἡ συναλιφὴ ἀλλὰ πάλιν τὸ πτωτικὸν ω ἀπεστραπται τὸν περισπώμενον τόνον κατα τοῦτο ὠξύνετο: ταύτῃ γοῦν καὶ τοῦ χρυσοῦς περισπωμένου τὸ δυϊκὸν ὀξυνοῦμεν: οὕτως ἀποδείκνυται ὅτι καὶ ἡ καλῷ δοτικῇ εἰς ϊ λήγει καὶ οὐκ εἰς ω . δεύτερος δὲ λόγος ἀληθής ἐστιν ὡς εὐθεῖᾳ καὶ αἰτιατικῆ ὁμόφωνος οὖσα κατα φωνὴν ἐν τῷ αὐτῷ ἀριθμῷ πάντως καὶ τὸν αὐτὸν τόνον ἐπιφέρεται οἱ ταχεῖς τοὺς ταχεῖς. εἰ δὲ ἡ εὐθεῖα ὀξύνεται πάντως καὶ ἡ αιτιατική. δια τοῦτο οὖν ἡ μὲν αιδῶ αιτιατικὴ καὶ ἠῶ μη κρατούμεναι ὑπο τῆς συνεμπτώσεως κατα τὴν εὐθείαν περισπῶνται κατεχόμεναι τῷ λόγῳ τῆς συναλιφῆς οὐχ ὑπο τοῦ πτωτικοῦ χαρακτῆρος ἡ δὲ Λητῶ καὶ Πυθῶ καίπερ κατεχόμεναι ὑπο τῆς συνεμπτώσεως τῆς φωνῆς κατέχονται καὶ τῷ τόνῳ⁑</p></div><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.262.2')">See Comment</button></p><div class="comment" id="comment2.262.2"><p>διαστολαὶ χιτῶνα αμφικαλύπτει⁑</p></div></div>


<p><span class = "lineNumber">2.263</span> &emsp;αὐτὸν δὲ κλαίοντα θοὰς ἐπὶ νῆας ἀφήσω</p>

<p><span class = "lineNumber">2.264</span> &emsp;πεπληγὼς ἀγορῆθεν ἀεικέσσι πληγῇσιν.<button class="expand-button" onclick="toggleContent('scholia2.264')">See Scholia</button></p>
<div class="scholia" id="scholia2.264"><p><em>Interior scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.264.1')">See Comment</button></p><div class="comment" id="comment2.264.1"><p>ὅτι αντὶ πλήσσων τὸ παθητικὸν παρειληφεν⁑</p></div></div>


<p><span class = "lineNumber">2.265</span> &emsp;ὡς ὰρ ἔφη: σκήπτρῳ δὲ μετάφρενον ἠδὲ καὶ ὤμω</p>

<p><span class = "lineNumber">2.266</span> &emsp;πλῆξεν: ὁ δ`' ἰ̈δνώθη: θαλερὸν δέ οι ἔκπεσε δάκρυ:<button class="expand-button" onclick="toggleContent('scholia2.266')">See Scholia</button></p>
<div class="scholia" id="scholia2.266"><p><em>Main scholia of the Venetus A manuscript</em></p>
<p><span class = "lineNumber">&emsp;‡πλῆξεν ὅ δ' ἴ¨δνώθη θαλερὸν δέ οἱ ἐκπεσε δάκρυ:</span><button class="expand-button" onclick="toggleContent('comment2.266.1')">See Comment</button></p><div class="comment" id="comment2.266.1"><p>οὕτως αἱ Ἀριστάρχου ἔκφυγε καὶ ἔστιν ἡ χρῆσις Ὁμηρικὴ τῆς λέξεως παρίστησι γὰρ ἐνίοτε τάχος φύγεν ἡνία καὶ ἔκφυγε χειρός :</p></div></div>


<p><span class = "lineNumber">2.267</span> &emsp;σμῶδιξ δ' αἱματόεσσα μεταφρένου ἐξυπανέστη<button class="expand-button" onclick="toggleContent('scholia2.267')">See Scholia</button></p>
<div class="scholia" id="scholia2.267"><p><em>Main scholia of the Venetus A manuscript</em></p>
<p><span class = "lineNumber">&emsp;ἐξυπανέστη:</span><button class="expand-button" onclick="toggleContent('comment2.267.1')">See Comment</button></p><div class="comment" id="comment2.267.1"><p>ἀνέστη ἀπο τῆς πληγῆς τῆς χρυσῆς ῥάβδου ἐμφατικῶς ὡς τὸ ὑπεξαναδὺς δια τῆς ὑπο τὴν κατ' ολίγον δια τῆς εξ τὴν εἰς εὐθὺ, δια τῆς ἀνα . τὴν εἰς ὕψος σχέσιν:</p></div></div>


<p><span class = "lineNumber">2.268</span> &emsp;σκήπτρου ὑπὸ χρυσέου: ὁ δ' ὰρ ἕζετο. τάρβησέν τε:</p>

<p><span class = "lineNumber">2.269</span> &emsp;ἀλγήσας δ`': ἀχρεῖον ἰ̈δὼν. ἀπομόρξατο δάκρυ:<button class="expand-button" onclick="toggleContent('scholia2.269')">See Scholia</button></p>
<div class="scholia" id="scholia2.269"><p><em>Main scholia of the Venetus A manuscript</em></p>
<p><span class = "lineNumber">&emsp;ἀλγήσας δ' ἀχρεῖον ἰδών:</span><button class="expand-button" onclick="toggleContent('comment2.269.1')">See Comment</button></p><div class="comment" id="comment2.269.1"><p>ὅτι Φιλιτᾶς τὸ ἰδών περισπᾷ οἶον τῶν ὀφθαλμῶν ἰδεών οὐδεποτε δὲ Ὅμηρος ἰδέας τοὺς ὀφθαλμοὺς εἶπεν: ἔστιν οὖν τὸ ἀχρεῖον ἰδὼν ἐντελῶς σχηματίσας⁑</p></div>
<p><span class = "lineNumber">&emsp;ἀχρεῖον ἰδὼν:</span><button class="expand-button" onclick="toggleContent('comment2.269.2')">See Comment</button></p><div class="comment" id="comment2.269.2"><p>Διονύσιος καὶ Τυραννίων τὴν πρώτην ὀξύνουσιν ὥσπερ καὶ παρα τοῖς Ἀττικοῖς καὶ ἀναλόγως παρα γὰρ τὸ χρεία τὸ κατα στέρησιν ἄχρειος ὡς μοῦσα ἄμουσος καὶ μέντοι παρα τῷ ποιητῇ ἀνάγνωσις ἀφορμῆς ἐχομένη τῆς κατα τὴν συνεκδρομὴν περιεσπάσθη. τὰ γὰρ ἐν τῇ α συλλαβῇ ἔχοντα τὸ α μη καθαρῶν επιφερομένων δύο συμφώνων μετα τῆς ει διφθόγγου μη σημαίνοντα μέρος σωματικὸν προπερισπᾶται: ἀνδρεῖος Ἀργεῖος , οὕτως καὶ ἀχρεῖος⁑</p></div>
<p><span class = "lineNumber">&emsp;ἀχρεῖον:</span><button class="expand-button" onclick="toggleContent('comment2.269.3')">See Comment</button></p><div class="comment" id="comment2.269.3"><p>χρῶ ἐστι ῥῆμα δηλοῦν τὸ ἅπτομαι καὶ πλησιάζω οὗ παράγωγον χραύω χραύσῃ μέν τ' αὐλῆς ὑπεράλμενον ἀφ οὗ ἔχραε τὸ βαρύνειν καὶ μετα τοῦ ἄλφα τοῦ α στερητικοῦ ἄχρης καὶ ἀχρεῖον τὸ ἀσθενὲς καὶ βάρους μὴ μετέχον ἀλγήσας δ' ἀχρεῖον ϊδων ἐπὶ δὲ τῆς Πηνελόπης ἀχρεῖον δὲ γέλασσε ἐπίπλαστον καὶ ὑποκεκριμένον μέχρι τοῦ τα χείλη μόνον διανοίγειν: τοῦ δὲ ἄχρης κτητικῷ τύπω ἀχρήϊον . οὕτως Φιλόξενος ἐν τῷ Περι μονοσυλλάβων ῥημάτων ⁑</p></div><p><em>Interlinear scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.269.4')">See Comment</button></p><div class="comment" id="comment2.269.4"><p>οξύνεται μετοχη γάρ εστι</p></div></div>


<p><span class = "lineNumber">2.270</span> &emsp;οἱ δὲ, καὶ ἀχνύμενοί περ, ἐπ αὐτῷ ἡδὺ γέλασσαν:<button class="expand-button" onclick="toggleContent('scholia2.270')">See Scholia</button></p>
<div class="scholia" id="scholia2.270"><p><em>Main scholia of the Venetus A manuscript</em></p>
<p><span class = "lineNumber">&emsp;οἱ δε καὶ ἀχνυμενοι περ:</span><button class="expand-button" onclick="toggleContent('comment2.270.1')">See Comment</button></p><div class="comment" id="comment2.270.1"><p>στικτέον μετα τὸ ἀχνυμενοι περ ἔπει τα ἀπάλλης ἀρχης ἀναγνωστέον ἵν ᾗ οἱ δὲ Ἕλληνες καί τοι λυπούμενοι δια τὴν ἀναβολὴν τῆς ἐπι τὸν οἵκον ἀνακομιδῆς ἡδὺ ἐγέλασαν ἐπι τῇ όψει τοῦ Θερσίτου στασιάζον πλῆθος πληγαῖς ἠ γελωτι παύεται. οἷς ἀμφοῖν ἐχρήσατο ὁ ποιητῆς⁑</p></div><p><em>Interlinear scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.270.2')">See Comment</button></p><div class="comment" id="comment2.270.2"><p>δια τὸ θέλειν ὑποστρέψαι</p></div></div>


<p><span class = "lineNumber">2.271</span> &emsp;ὧδε δέ τις εἴπεσκεν, ἰδὼν ἐς πλησίον ἄλλον:<button class="expand-button" onclick="toggleContent('scholia2.271')">See Scholia</button></p>
<div class="scholia" id="scholia2.271"><p><em>Main scholia of the Venetus A manuscript</em></p>
<p><span class = "lineNumber">&emsp;ὦδε δέ τις εἴπεσκεν:</span><button class="expand-button" onclick="toggleContent('comment2.271.1')">See Comment</button></p><div class="comment" id="comment2.271.1"><p>κατα Ἀρίσταρχον : οὐδεποτε τοπικῶς ἀλλ αντι τοῦ ούτως τάσσει ὦδε δε τίς εἴπεσκεν ἰδών . ἐπι δὲ τοῦ Ἤφαιστε πρόμολ' ὦδε οὕτως ἀκούει πρόελθε οὕτως ὡς ἔχεις ἐκ προχείρου⁑</p></div></div>


<p><span class = "lineNumber">2.272</span> &emsp;ὦ πόποι: ῆ δὴ μυρί' Ὀδυσσεὺς ἐσθλὰ ἔοργε<button class="expand-button" onclick="toggleContent('scholia2.272')">See Scholia</button></p>
<div class="scholia" id="scholia2.272"><p><em>Main scholia of the Venetus A manuscript</em></p>
<p><span class = "lineNumber">&emsp;ἦ δυμυρί:</span><button class="expand-button" onclick="toggleContent('comment2.272.1')">See Comment</button></p><div class="comment" id="comment2.272.1"><p>τὸν ἠ περισπαστέον παραλλήλως γὰρ κεῖται τῷ δὴ βεβαιωτικὸς ὦν ὁμοίως τῷ ἠ δὴ λοίγια ἔργα ⁑</p></div></div>


<p><span class = "lineNumber">2.273</span> &emsp;βουλάς τ' ἐξάρχων ἀγαθὰς. πόλεμόν τε κορύσσων:</p>

<p><span class = "lineNumber">2.274</span> &emsp;νῦν δὲ τόδε μέγ' ἄριστον ἐν Ἀργείοισιν ἔρεξεν.</p>

<p><span class = "lineNumber">2.275</span> &emsp;ὃς τὸν λωβητῆρα ἐπεσβόλον ἔσχ' ἀγοράων:<button class="expand-button" onclick="toggleContent('scholia2.275')">See Scholia</button></p>
<div class="scholia" id="scholia2.275"><p><em>Main scholia of the Venetus A manuscript</em></p>
<p><span class = "lineNumber">&emsp;ἔσχ' ἀγοράων:</span><button class="expand-button" onclick="toggleContent('comment2.275.1')">See Comment</button></p><div class="comment" id="comment2.275.1"><p>κολάζεται ὁ μὲν εὐφυὴς νουθεσίᾳ: ὁ δὲ ἅκοσμος βασάνοις καὶ ἐιςφοραῖς: ὁ δὲ λελωβημένος βραχεῖα πληγῇ καὶ μεθ όρκων ἀπειλῇ⁑</p></div></div>


<p><span class = "lineNumber">2.276</span> &emsp;οὐ θήν μιν πάλιν αὖτις ἀνήσει θυμὸς ἀγήνωρ<button class="expand-button" onclick="toggleContent('scholia2.276')">See Scholia</button></p>
<div class="scholia" id="scholia2.276"><p><em>Intermarginal scholia of the Venetus A manuscript</em></p>
<p><span class = "lineNumber">&emsp;No lemma entry</span><button class="expand-button" onclick="toggleContent('comment2.276.1')">See Comment</button></p><div class="comment" id="comment2.276.1"><p>ὅτι τὸ μεν πάλιν εἰς τοῦπίσω τὸ δὲ αῦτις χρονικὸν ἐξ υστέρου</p></div></div>


	<button onclick="window.location.href='/The-Iliad/serve/2/10'">Previous Page</button>
	<button onclick="window.location.href='/The-Iliiad/serve/2/12'">Next Page</button>
	<button onclick="window.location.href='/The-Iliad/home'">Home</button>
    </div>
<script>
        function toggleContent(id) {
            var element = document.getElementById(id);
            if (element.style.display === "none" || element.style.display === "") {
                element.style.display = "block";
            } else {
                element.style.display = "none";
            }
        }
    </script>
</body>
</html>